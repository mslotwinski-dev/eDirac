<template>
  <Article>
    <Begin nr="2.5" advanced="0"> Materiały i struktury </Begin>
    <h3>Materiały wokół nas</h3>
    <Section>
      Wszystko, co nas otacza jest wykonane z jakiegoś materiału. Jedne bardziej
      inne mniej skomplikowane. Jedne naturalne, drugie całkiem przetworzone.
      Jednak jak wyglądają one z fundamentalnego punktu widzenia? Fizyka
      materiałów dzieli je na cztery podstawowe klasy. Są to metale, polimery,
      ceramika oraz kompozyty. Metale brzmią dla ciebie z nich wszystkich
      prawdopodobnie najbardziej znajomo. Wytrzymałe, ciężkie pręty stanowiące
      rusztowanie dla konstrukcji czy błyszczące garnki w twojej kuchni, które
      czekają, aż przypalisz na nich mleko. Są to materiały krystaliczne z
      charakterystycznymi wiązaniami metalicznymi, które umożliwiają swobodny
      przepływ elektronów, co skutkuje dobrymi właściwościami przewodzącymi
      zarówno temperaturę jak i prąd.
    </Section>
    <Image src="wstep/18.jpg" border="true">
      Jednym z głównych sposobów łączenia metali jest spawanie, które polega na
      miejscowym stopeniu metalu, a następnie zestaleniu wraz ze spoiną, która
      wypełnia powstałą dziurę.
    </Image>
    <Section>
      Znacznie bardziej skomplikowana jest struktura polimerów, ponieważ tworzą
      je bardzo długie łańcuchy powtarzalnych cegiełek zwanych monomerami. Nie
      kojarzy ci się to z czymś? Całe nasze DNA to jednen wielki polimer -
      łańcuch cegiełek, które łączą się w unikalny dla każdego z nas kod
      genetyczny. Monomerami w tym przypadku są zasady azotowe - ATGC. Polimery
      są podstawowym budulcem każdego organizmu żywego. Skoro natura uznała,
      taki typ związku za doskonały to w przemyśle też musiał znaleźć
      zastosowanie, prawda? Prawda. Polimery syntetyczne są podstawowym budulcem
      tworzyw sztucznych, a także wielu innych powszechnie wykorzystywanych
      produktów chemicznych takich jak: farby, lakiery, kleje itp.
      Najważniejszym polimerem stosowanym w technice jest plastik. Jego
      popularność sprawiła, że materiał pozornie idealny stał się największym
      zanieczyszczeniem na naszej planecie. Dlatego coraz większy nacisk w
      fizyce technicznej kładzie się na stworzenie materiału, który można
      stosować jako zamiennik plastiku, ale jest biodegradowalny.
    </Section>
    <Section>
      Ceramika to przeciwieństwo metali. Znasz ją na codzień z porcelanowych
      kubków czy szklanych okien. Szkło razem z ceramiką tworzy jedną grupę,
      chociaż posiadają jedną zasadniczą różnicę - typowa ceramika ma strukturę
      krystaliczną, natomiast szkło jest w stanie amorficznym. Cała ta grupa
      materiałów otrzymywania jest w trakcie obróbki cieplnej dużej temperaturze
      - powyżej kilkuset stopni Celsjusza. Charakteryzują się o wysoką
      odpornością wysokie temperatury, ale niskiej odporności na uderzenia i
      pęknięcia - są po prostu kruche. W elektronice stosuje się je jako
      izolatory ze wzlędu na bardzo niskie przewodnictwo prądu. Szkła cechuje
      jeszcze to, że podczas obróbki temperaturowej musimy je bardzo szybko
      schłodzić do niskich temperatur - tak szybko, żeby nic nie zdążyło się
      wykrystalizować. Teoretycznie szkło można stworzyć ze wszystkiego, nawet z
      metalu (szkła metaliczne), jednak praktycznie często jest to niewykonalne,
      aby przechłodzić taki metal do temperatury zeszklenia. A co to właściwie
      znaczy przechłodzić?
    </Section>
    <FunFact>
      Jedną z najciekawszych sunstajcji znanych człowiekowi jest miód. Nie
      trzeba się rozwodzić nad jego zdrowotnymi właściwościami, których
      przeliczenie byłoby trudniejsze niż gwiazd w drodze mlecznej - zna je
      każdy. Jednak jego fizyczne okazują się równie ciekawe. Temperatura
      krzepnięcia (krystalizacji) miodu jest równa 17<M s="^\circ" />C. Jakim
      cudem więc w domowych warunkach znajduje się w stanie ciekłym? Jest to tak
      zwana ciecz przechłodzona, czyli ciało, które wykazuje właściwości cieczy,
      ale jego temperatura znajduje się poniżej temperatury krzepnięcia (kolejny
      stan skupienia, jaki możesz dopisać sobie do listy). Miód się
      krystalizuje, owszem, ale zajmuje mu to bardzo długo. Tak długo, że bez
      problemu możemy go schłodzić do temperatury - 50<M s="^\circ" />C, kiedy
      to struktura miodu staje się amorficzna, a więc zamienia się w szkło...
      <Image src="wstep/19.jpg" />
    </FunFact>
    <Section>
      Ostatnią grupą materiałów wyróżnianych w inżynierii i fizyce materiałowej
      są kompozyty. Są to materiały złożone z wielu komponentów (faz) o różnych
      właściwościach. Otrzymany materiał nigdy nie posiada właściwości
      <i>pośrednich</i>, wszystkie komponenty uzupełniają się nawzajem dając
      całkiem nowe właściwości. Nasze życie jest nimi przepełnione nawet jeśli
      nie zdajesz sobie z tego sprawy. Naturalnym kompozytem jest drewno, które
      składa się z wielu kompozytów polimerowych. Od setek lat przetwarzane jest
      w inny równie istotny kompozyt - sklejkę. Kompozytem jest również beton na
      którym bazuje całe współczense budownictwo. Innymi ze stosowanych
      współcześnie kompozytów są silne włókna takie jak włókno szklane, kwarc
      czy wycofywany już z użytku rakotwórczy azbest.
    </Section>
    <h3>Struktura materiałów</h3>
    <Section>
      Żeby zrozumieć właściwości materiałów takie jak przewodnictwo czy
      wytrzymałość musimy najpierw dowiedzieć się jak są one zbudowane. Punktem
      wyjścia będzie tu atom oraz podstawowe wiadomości z chemii. Wyobraźmy
      sobie dwa atomy - sód (Na) oraz chlor (Cl). Sód ma na ostatniej powłoce
      jeden samotny elektron, który jest bardzo słabo związany. Z chlorem
      natomiast jest sytuacja odwrotna - do pełni szczęścia brakuje mu jednego
      elektronu. Ciekawe co może stać się gdy zbliżą się do siebie... Oczywiście
      sód przekazuje chlorowi jeden elektron, przez co tworzą się dwa jony -
      <M s="Na^+" /> oraz <M s="Cl^-" />. Teraz nasze atomy są szczęśliwe, ale
      przez to że ilość ich elektronów się zmieniła przestały być elektrycznie
      obojętne. A to oznacza, że zgodnie z prawem Coulomba (2.33) powinny się
      przyciągać. Powstaje wtedy trwałe wiązanie między nogami, a powstały w ten
      sposób dwuatomowy związek to NaCl (chlorek sodu), który znasz jako sól
      kuchenna. Energia wiązania między jonami chlorku sodu wynosi
    </Section>
    <Formula nr="2.43 ">E_p = -k\frac{e^2}{r_0},</Formula>
    <Section>
      gdzie <M s="e" /> jest ładunkiem elektronu równym 1,6
      <M s="\cdot 10^{-19}" />C, a <M s="r_0" /> jest długością wiązania. Jeśli
      jony mają większą wartościowość (przykładowy związek to tlenek wapnia) to
      ładunek jonu wzrośnie dwukrotnie, a więc energia zwiększy się
      czterokrotnie. Innym z wielu rodzajów wiązań jest wiązanie kowalencyjne.
      Polega ono na <i>uwspólnieniu</i> elektronu (zastanawiałem się przez
      chwilę czy dać tutaj trigger warning dla leseferystów). Wyobraź sobie dwie
      cząsteczki wodoru. Obie mają po jednym elektronie i obie by chciały mieć
      dwie. Stwierdzają więc, że je uwspólnią. Wtedy oba z nich mają dwa wodory,
      a więc obie cząsteczki są szczęsliwe. Oczywiście jest wiele innych
      rodzajów wiązań. Wiązania metaliczne, wodorowe, van der Vaalsa, struktura
      cząsteczkowa niektórych związków może być naprawdę skomplikowana. Niemniej
      to te uznałem za najważniejsze, a pozostałe poznamy w tomie 7.
    </Section>
    <Section>
      Wróćmy teraz do jonów. Wyobraź sobie, że jest ich tam wiele. Dlaczego
      każdy sód ma przyciągać tylko jeden chlor? Oczywiście, że sód przyciągnie
      każdy chlor jaki ma w zasięgu działania. W ten sposób tworzy się pewna
      struktura, gdzie cząsteczki układają się regularny, powtarzający się
      sposób, tworząc tzw. sieć krystaliczną. Oczywiście nie tylko wiązania
      jonowe prowadzą do tworzenia kryształów, równie dobrze mogą mieć wiązania
      kowalencyjne czy metaliczne. Sól kuchenna jest jendak na tyle przyjaznym
      związkiem, że skoro już zaczęliśmy ją omawiać to przy niej zostałem.
    </Section>
    <Image src="wstep/20.png" />
    <Section>
      Taka struktura występuje w większości metali (np. aluminium, żelazo) oraz
      w ceramikach (wyjątek to szkło) i niektórych polimerach. Sieci te nie
      muszą się układać wcale w sześciany. Mogą mieć całkiem różne konfiguracje
      od sześciennej (np. sieć w żelazie) przez heksagonalną (np. w tytanie) po
      rombiczną. Różne struktury sieci krystalicznych wpływają na wytrzymałość,
      plastyczność i przewodnictwo materiałów. Przykładem jest tu lód. Ten z
      którym się spotykasz na codzień (typ I<M s="_h" />) ma strukture
      heksagonalną, czyli jest zbudowany z sześciokątów. Niewyobrażalnie ogromne
      ciśnienie jest w stanie zmienić jednak jego strukturę w sześciokątną (typ
      VII, tzw. gorący lód), co pozwala mu istnieć nawet w temperaturze, w
      której normalnie woda by już wrzała. Podejrzewa się, że gorący lód
      istnieje w ogromnych ciałach niebieskich zawierających znaczne ilości
      wody. Obecnie znamy ponad 20 odmian lodu - każdy z inną strukturą
      krystaliczną i właściwościami.
    </Section>
    <Section>
      Ciała amorficzne różnią się od krystalicznych, co nie trudno wydedukować,
      brakiem sieci krystalicznej. Takimi ciałami są na przykład szkła. Nie
      dostrzeżemy w nich żadnej uporządkowanej struktury. Jesteśmy co prawda w
      stanie dostrzec jakieś relacje między atomami, ale w znacznie mniejszej i
      dalszej skali niż ma to miejsce w zwykłych kryształach. Im bardziej dane
      szkło jest czyste (w przemysłowych zastosowaniach stosuje się mix fazy
      amorficznej i krystalicznej) tym jest jest mniej kruche, ale i bardziej
      topliwe i mętne. Typowe szkło stosowane w szybach okiennych posiada od 40
      do 60% fazy amorficznej. Idealnie czysta krzemionka poddana procesowi
      bardzo szybkiego schładzania jest ciałem całkowicie amorficznym, z kolei
      szkła kwarcowe, do których dodawane są substancje przyspieszające
      krystalizację, nie posiadają fazy amorficznej (a więc naukowo rozumianego
      szkła) prawie wcale.
    </Section>
    <Section>
      Z jakim przemysłowym zastosowaniem kojarzą ci się za to metale? Dwie
      rzeczy które przychodzą do głowy mi to konstrukcje budowlane i przewody
      elektryczne. Skąd one pochodzą? Metale mają z chemicznego punktu widzenia
      tę wiaściwość, że ich elektrony na zewnętrznych powłokach są bardzo słabo
      związane. Gdy znajdują się w sieci pod wpływem działania innych atomów
      metali, tym bardziej nie wiedzą gdzie mają się znaleźć. Skutkiem tego jest
      powstawanie w metalach pasm elektronów swobodnych, które nie są związane z
      żadnym konkretnym atomem, a jedynie wędrują sobie w losowe miejsca. To one
      odpowiadają za doskonałe przewodnitwo metali. Skutkiem tej delokalizacji
      jest też istnienie w metalach silnych wiązań, co wpływa na ich dużą
      wytrzymałość mechaniczną.
    </Section>

    <h3>Nowoczesna elektronika</h3>
    <Section>
      Skoro już wiemy już jak wygląda struktura materiałów może warto je do
      czegoś wykorzystać? O właściwościach mechanicznych już trochę
      powiedzieliśmy, to może teraz coś o elektrycznych? Niemal wszystkie
      materiały można, zaliczyć do jednej z trzech wielkich grup. Najczęstszy
      podział mówi o przewodnikach, półprzewodnikach i izolatorach. O
      właściwościach elektrycznych wszystkich tych grup można pisać osobne
      książki (z czego o półprzewodnikach pewnie całe biblioteki), ale skupimy
      się na samych podstawach.
    </Section>
    <Section>
      Izolatory, zwane także dielektrykami, to grupa substancji, w których nie
      ma swobodnych elektronów, gdyż wszystkie elektrony są związane z
      macierzystymi czasteczkami. Jednak ich zastosowanie nie sprowadza się
      jedynie do ochrony przed prądem. Ich właściwości elektryczne są związane z
      obecnością dipoli elektrycznych w ich strukturze. Dipoli, czyli układów
      dwóch przeciwnych ładunków. Wśród dielektryków można wyodrębniać kolejne
      grupy. Ferroelektryki charakteryzują się obecnością domen, czyli obszarów,
      gdzie wszystkie dipole są jednakowo ustawione. Piezoelektryki natomiast
      wytwarzają prąd pod wpływem odkształceń (np. po uderzeniu młotkiem).
      Elektrety z kolei działają jak magnesy tylko wytwarzając stałe pole
      elektryczne, a nie magnetyczne.
    </Section>
    <Section>
      Co natomaist z przewodnikami? W rozdziale 2.3 napisałem o prawie Ohma, ale
      z oczywistych względów nie jest ono wygodne, ani w ogóle możliwe do
      zastosowania. Opór elektryczny w oczywisty (mam nadzieję) sposób zależy od
      rozmiaru przewodnika. Im szerszy tym płynie więcej prądu. Im dłuższy tym
      więcej energii zdąży się wytracić. Dlatego w fizyce materiałów znacznie
      wygodniej używać oporu właściwego oznaczanego literą <M s="\varrho" />,
      który jest już niezależny od rozmiarów. Otrzymujemy go ze wzoru
    </Section>
    <Formula nr="2.44"> R = \varrho \frac{l}{S}, </Formula>
    <Section>
      gdzie l to długość przewodnika, a S jest jego przekrojem. Często wygodnie
      się posługiwać inną jednostką, którą jest przewodność (zwana również
      konduktancją) G mierzoną w Simensach (S) oraz przewodność właściwa
      <M s="\sigma" />. Obie wielkości są odwrotnościami oporu oraz oporu
      właściwego. Dla niektórych może być bezużyteczna, inni zwracają uwagę, że
      wygodniej mówić jak dobrze dany materiał przewodzi prąd, a nie jak dobrze
      sobie radzi z utrudnianiem przewodzenia.
    </Section>
    <Grid>
      <Column grow="1">
        <GridH>Materiał</GridH>
        <div>Izolator</div>
        <div>Półprzewodnik</div>
        <div>Przewodnik</div>
      </Column>

      <Column dark="1" width="calc(60px + 7vw)">
        <GridH><M s="\sigma \ " /> [S/m]</GridH>
        <div class="d"><M s="" /></div>
        <div class="d"><M s="10^{-8} - 10^3 " /></div>
        <div class="d"><M s="\sigma \ " /></div>
      </Column>
    </Grid>
    <Section>
      Na mikroskopowym poziomie ruch ładunków jest powiązany z lokalnym polem
      elektrycznym E zależnością
    </Section>
    <Formula nr="2.44"> \vec J = \sigma \vec E, </Formula>
    <Section>
      gdzie J to gęstość prądu wspominana już przy rozważaniach o prądzie.
      Zależność ta zwana jest... Prawem Ohma. Tylko w nieco innej, bo
      mikroskopowej, postaci. Pamiętaj, że J to wektor, który koduje również
      kierunek, w którym lokalnie prąd płynie. A ile wynosi dokładnie
      przewodność? Bo mam nadzieję, że stwierdzenie, że jest to magiczna stała,
      której pochodzenia nie da się wyjaśnić, cię nie zadowala. Otóż jest ona
      związana z dwoma rzeczami. Koncentracją elektronów w metalu n oraz średnim
      czasem <M s="\langle \tau \rangle" />, jaki elektron jest w stanie w
      metalu płynąć, aż się nie zderzy z siecią krystaliczną. Ta teoria ma kilka
      innych założeń, ale nie musimy się teraz nimi przejmować. Ostateczny wzór
      wygląda następująco:
    </Section>
    <Formula nr="2.44"> \sigma = n\frac{e^2\langle \tau \rangle}{2m}. </Formula>
    <Section>
      A czym są półprzewodniki? Gdybym chciał pisać tylko o nowoczesnej
      elektronice to musiałbym w całości zająć się nimi, gdyż to one są jej
      sercem. Jest to obecnie najważniejszy typ materiałów na świecie.
      Nieprzypadkowo ChRL interesuje się Tajwanem, który jest sercem produkcji
      półprzewodników (ponad 70% globalnej produkcji), a USA wprowadziły w 2022
      roku ograniczenia eksportowe do Chin. Cały globalny przemysł
      półprzewodnikowy odbywa się w trójkącie USA - Tajwan - Korea Południowa.
      Do globalnej rywalizacji próbują dołączyć również Holandia, Japonia oraz
      Chiny. A w Polsce? Dobrze wiemy jak jest w Polsce...Na osobną uwagę
      zasługuje również temat metali ziem rzadkich takich jak lit (Li), które są
      również potrzebne do produkcji nowoczesnej elektroniki, a w szczególności
      - baterii. Wobec nich również toczy się globalna rywalizacja, ale tym
      razem świat jest zdominowany przez Chiny, które mają 80% udziału w
      globalnej produkcji. Dlaczego więc są one aż tak pożądane?
    </Section>
    <Section> Półprzewodniki to materiały </Section>
    <h3>Biomateriały i nanotechnologia</h3>
    <Section>
      Żyjemy w społeczeństwie przemysłowym, które jako cel postawiło sobie
      maksymalizację zysków nawet kosztem zniszczenia naszej planety. Ziemia
      jest zanieczyszczana i eksploatowana na każdy możliwy sposób. Nikt nie
      myśli o tym jaki świat zostawimy kolejnym pokoleniom. Niestety temat ten
      został przejęty przez polityków, którzy jak wiadomo są mistrzami w sztuce
      rozwiązywania problemów których nie ma oraz pogłębiania problemów, które
      są. Ludzie lubią proste rozwiązania, ale nie uratuje nas biurokracja,
      wyższy podatek czy doniosłe przemówienie. Potrzebujemy stworzyć
      technologię, która wolna będzie od produkcji zanieczyszczeń. Właśnie tutaj
      (jako jedna z wielu dziedzin) wkracza inżynieria materiałowa.
    </Section>
    <Section>
      Materiały biodegradowalne to grupa substancji, które mają zdolność do
      naturalnego rozkładu w środowisku pod wpływem działania mikroorganizmów,
      takich jak bakterie, grzyby czy enzymy. Przez lata na Ziemii nagromadziła
      się taka ilość odpadów, że powoli wymyka się nam to spod kontroli.
      Odpowiedzią na to są badania nad ograniczeniem tego zjawiska, które są
      prowadzone w dwóch kierunkach. Po pierwsze biotechnologia pracuje nad
      pozyskiwaniem oraz zwiększeniem możliwości mikroorganizmów tak, aby
      potrafiły rozkładać plastik.
    </Section>
    <Image src="wstep/21.jpg" border="true">
      Eksperymenty wykazały, że bakterie morskie rhodococcus ruber są zdolne do
      rozkładania i trawienia polietylenu - najpowszechniejszego plastiku. Wiele
      osób jednak uważa, że skutki dla ekosystemu oraz zdrowia ludzi są zbyt
      trudne do oszacowania, aby użycie ich było możliwe.
    </Image>
    <Section>
      Uniwersalna zasada, że lepiej zapobiegać niż leczyć prowadzi nas do roli,
      jaką mogą odegrać w tym fizycy i inżynierowie zajmujący się materiałami.
      Ich zadaniem jest stworzyć biodegradowalne zamienniki do obecnie
      wykorzystywanych w przemyśle materiałów. Zamienniki takie musiałyby
      posiadać wszystkie właściwości pierwotnych materiałów, ale dodatkowo (co
      może okazać się znacznie większym problemem) być bardziej opłacalne w
      produkcji. Badania skupiają się głównie na polimerach, których produkcja
      stale rośnie. Nasz cel można osiągnąć modyfikując obecne materiały oraz
      tworząc nowe materiały zawierające elementy wrażliwe na działanie
      mikroorganizmów.
    </Section>
    <Section>
      Badania nad materiałami pod kątem ich biologicznych właściwości
      doprowadziły do ogromnego przełomu nie tylko w ekologii, ale co
      najważniejsze, w medycynie. Substancje te nazywamy biomateriałami, a
      projektowane są do zadań, które wymagają bezpośredniego kontaktu z
      tkankami organizmu. Biomateriały znajdują szerokie zastosowanie w
      medycynie, od implantów, protez i stentów po materiały wspomagające
      gojenie się ran i naprawę tkanek. Materiały te muszą być zatem zgodne z
      tkankami organizmu, aby nie wywoływać reakcji zapalnych ani toksycznych.
      Biokompatybilność jest kluczowa, ponieważ zapewnia, że biomateriał nie
      wywoła odrzutu lub szkodliwych reakcji immunologicznych. Inną cechą jaką
      należy im zapewnić jest biostabilność lub biodegradowalność. Niektóre
      biomateriały, takie jak endoprotezy, powinny być trwałe i biostabilne, aby
      zachowały swoje właściwości przez długi czas. Inne, jak materiały
      stosowane do czasowego wypełnienia ubytków w tkankach, mogą być
      biodegradowalne, dzięki czemu po określonym czasie ulegają rozkładowi i są
      wchłaniane przez organizm.
    </Section>
    <Section>
      W przyszłości biomateriały mogą wspierać rozwój technologii medycznych,
      takich jak druki 3D tkanek i implantów na zamówienie, czy materiały
      inteligentne, które dostosowują się do zmieniających się warunków
      organizmu. Trwają też badania nad biomateriałami antybakteryjnymi, które
      mogą zapobiegać infekcjom, oraz nad materiałami zdolnymi do autoodnowy, co
      pozwoli na dłuższą trwałość implantów. Przykładem naturalnej substancji
      antybakteryjnej jest złoto.
    </Section>
    <Section>
      Inny kierunek rozwoju w fizyce materiałów rozwinął się w oparciu o badania
      nad nanomateriałami. Nanotechnologia to dziedzina nauki zajmująca się
      manipulacją materią na poziomie nanometrów. Jest to skala na poziomie
      pojedynczych atomów i molekuł, co umożliwia tworzenie materiałów i
      urządzeń o unikalnych właściwościach fizycznych, chemicznych i
      biologicznych. Na tej skali pojawiają się nowe zjawiska, które pozwalają
      na tworzenie funkcji i właściwości niedostępnych w materiałach
      makroskopowych. Wśród nich znajdziemy takie układy jak nanorurki węglowe
      cechujące się wyjątkową wytrzymałością mechaniczną oraz wysoką
      przewodnością, a także grafen, który po tym jak zyskał sławę w każdym
      zakątku świata, usunął się w cień.
    </Section>
    <Section>
      W takich materiałach znajdziemy struktury unikalne dla tej skali. Możemy
      na przykład stworzyć nanowarstwę, która będzie pełnić rolę ochronną albo
      wpływać na właściwości optyczne. Znacznie ciekawszymi strukturami są
      kropki kwantowe, których opis wymaga zaawansowanej mechaniki kwantowej.
      Warto jednak wiedzieć, że od lat znajdują coraz więcej zastosowań,
      szczególnie w medycynie, gdzie są stosowane na przykład jako znaczniki
      (znacznie bardziej precyzyjne niż zwykłe barwniki). Są one również
      wykorzystywane w fotowoltaice. Cały rozwój nanotechnologii wspomaga
      elektronikę pozwalając na jej miniaturyzację oraz poprawiają wydajność
      magazynowania energii (baterie). Brzmi to tak odlegle, że nie zdajemy
      sobie sprawy, że nanotechnologia jest stosowana nawet w naszych ubraniach,
      gdzie używa się nanocząstek srebra, które działają antybakteryjnie.
    </Section>
  </Article>
</template>
